# sedlačka Anežka

__Jmenuješ se Anežka, je ti 35 let, řídíš chalupu a hospodářství po svém manželovi, který byl odveden vrchností před deseti lety.__

Od doby, kdy se tvůj manžel zprotivil vrchnosti a byl odveden do vojska, jsi byla nucena převzít hospodářství, včetně všech povinností (ale i váženosti), které to obnáší. Někteří tě jako ženu v čele usedlosti nerespektují, většina však spíš obdivuje tvoje schopnosti všechno zvládnout – pro tebe ale není příliš důležité ani jedno. Od okamžiku, kdys převzala odpovědnost nad hospodářstvím, jsi pochopila, jak nespravedlivý je způsob, kterým musíte pánům sloužit a odvádět mnoho z vaší úrody. Ostatní, kteří žijí v zaběhaných kolejích po generace, nic z toho nevidí a vše jim přijde jak má být; ty ale víš, že život v područí šlechty je od základu nespravedlivý a lidé by bez ohledu na původ měli být volní a žít podle svých schopností.

__Dnešního večera:__ Navštívil tě sedlák Matouš a naléhavě pozval do svého statku. Víš, že je to jeden s lidí, který v mnohém sdílí tvé názory na šlechtu a doufáš, že toto bude dobrá chvíle, kdy mezi lidmi o tomto tématu promluvit.

__Začátek scény:__ Vcházíš do světnice.

_Pokud tomu bude situace nakloněna, chceš otevřít téma vzpoury proti vrchnosti - je nejvyšší čas a ty jsi přesvědčena, že mnozí to neříkají nahlas, ale vidí věci stejně. Čas nazrál a i lidé z jiných koutů panství by se přidali. Věříš ve volnost lidí a to, že mnozí uznávají staré pořádky jen proto, že opravdové právo rozhodovat o sobě a svém životě dosud nepoznali._

<!-- novy sloupec -->
__Ostatní postavy:__
- __Ludmila__ (22)
- __zeman Václav z Jimramova__ (45)
- __sedlák Matouš__ (48)
- __rychtář Jeroným__ (40)
