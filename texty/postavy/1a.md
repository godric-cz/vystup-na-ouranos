# Ludmila

__Jmenuješ se Ludmila, jsi jediným dítětem sedláka Matouše, bydlíš v jeho chalupě, je ti 22 let, jsi zasnoubená za Vítka (není ve hře).__

__Dnešní večer se stalo:__ přišel k vám domů panský výběrčí daní a měl s tvým otcem ostrou hádku, zřejmě opět zvýšili daně. Spor se vyhrotil tak, že výběrčí, zřejmě v zápalu hněvu, navýšil svoje požadavky o noc s tebou - pod pohružkou, že v opačném případě nechá odvést do armády tvého nastávajícího (__Vítka__). To by de facto znamenalo, že už se nikdy nevdáš (zrušit zásnuby kvůli odvední tvého milého by byla nepřijatelná potupa). Dopadla bys tragicky, jako sedlačka __Anežka__ (viz).

Tvému otci (__Matoušovi__) na tvé svatbě velmi záleží, jsi jeho jedinou dědičkou. Ve chvíli, kdy výběrčí vyslovil svůj požadavek, tvůj otec najednou odešel, jako by to celé schvaloval, zatímco výběrčí si to zamířil do tvého pokoje. Sotva za pár okamžiků, co byl uvnitř, se však znova rozlétly dveře, výběrčí se skácel k zemi se sekerou v hlavě, a nad ním stál tvůj otec.

__Začátek scény:__ Výběrčí daní leží mrtev vedle v tvém pokoji, do světnice vchází lidé z vesnice, které tvůj otec svolal pro radu. Je jasné, že věci nemohou zůstat jak jsou. Tvůj otec (__Matouš__) bude buď vydán a vesnice zřejmě potrestána (ještě horší daně, dření do úmoru) nebo někdo navrhne se vrchnosti vzepřít. Otec to párkrát nepřímo naznačil. Nikdo z příchozích zatím nic neví.

_Chceš v následující debatě rozhodnout správně, nejlépe s ohledem na skutečný součet pro a proti možných variant, i za cenu neshody s otcem či v extrému jeho zatčení._

<!-- novy sloupec -->
__Ostatní postavy:__

- __Matouš__ (48) – tvůj otec, máš ho velmi ráda, podporuješ ho. (I od něj) ses ale naučila každou věc důkladně zvážit a rozhodnout, jak je nejlepší. Nedáš na city, umíš zachovat chladnou hlavu a rozvažovat pro a proti. Vesničané tomu mnohdy říkají, že „vidíš dál“. (Možná proto) sis časem uvědomila i to, že Vítek pro tebe nemusí být ten pravý. (viz dál) Stejně tak víš, že pokud opravdu jasně vyplyne, že je nejlepší pro všechny otce vydat, udělala bys to.
- __Václav z Jimramova__ (45)
- __sedlačka Anežka__ (35)
- __rychtář Jeroným__ (40)
- __Vítek__ (není ve hře) – tvůj nastávající. Máš ho velmi ráda, ale už jen ráda. Časem jsi začala vidět, že rozdíly mezi vámi by se vystupňovaly a že ve skutečnosti každý hledáte někoho jiného. Zásnuby zrušit nelze, zničilo by to čest rodiny a tvému otci zlomilo srdce. Ovšem kdyby vypuklo povstání, tato pravidla by přestala platit. Přemítáš, jestli jsi dobrý člověk, když nad tím vůbec přemýšlíš, ale v hloubi duše víš, že pro Vítka i pro tebe by to bylo lepší. Přes to je to jen jeden z kamínků na vahách.
