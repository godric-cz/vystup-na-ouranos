# rychtář Jeroným

__Jmenuješ se Jeroným, je ti 40 let a jsi rychtářem vsi Květná. Staráš se o chod obce, rozhodování sporů, předávání provinilců vrchnosti a v neposlední řadě jsi nápomocen výběrčím daní při jejich činnosti. Máš ženu a tři děti (ve hře nebudou).__

Vesnice je jako tvoje druhá rodina. Znáš každého, kdo v ní bydlí, a máš na srdci její ochranu, prosperitu a rozvoj, a to ať v časech dobrých či špatných, jaké jsou právě teď. Víš, že navzdory posledním špatným letům se situace obrací k lepšímu, věříš že v příštím roce se odvrátí neúroda a snažíš se v budoucnu vidět především ty šťastné události, které vás čekají (např. svatba Vítka a __Ludmily__, viz dál).

__Dnešního večera:__ Navštívil tě sedlák  __Matouš__ a naléhavě pozval do svého statku. Je možné, že s tebou bude chtít řešit některé záležitosti týkající se blížící se svatby jeho dcery __Ludmily__.

__Začátek scény:__ Vcházíš do světnice.

_Chceš být nápomocen Matoušovi, jeho dceři a případně i ostatním, které v statkářově světnici potkáš. Snažíš se podpořit a rozvíjet takové věci, které prospějí vesnici._

_Případné problémy se snažíš za každou cenu urovnat a spravedlivě řešit tak, abys zachoval vesnici a ochránil její obyvatele._

_Víš, že obecně panuje špatná nálada kvůli neúrodě, zvlášť Matouš je k situaci kritický a mnohdy obviňuje z obtíží i ty, kteří za ně nemůžou a naopak nevidí to dobré. Bylo by dobré mu domluvit a trochu ho namotivovat._

_Obecně by bylo dobré namotivovat všechny k spolupráci, větším ohledům na ostatní z vesnice a k společnému dílu, ať vesnice vzkvétá. Vesnice je jako tvé dítě._

<!-- novy sloupec -->
__Ostatní postavy:__
- __Ludmila__ (22) – matoušova dcera, je zasnoubená a příští rok chystá svatbu s Vítkem (ten není ve hře). Je rozumná, na svého otce hodně dá (a on zase na ni). Dcera největšího statkáře se v Květné ani v okolí nevdává každý rok, i pro vesnici je to tedy velká událost díky které by se s ní dala navázat všeobecně pozitivní řeč.
- __Václav z Jimramova__ (45)
- __sedlačka Anežka__ (35)
- __sedlák Matouš__ (48) – Největší sedlák v Květné a okolí, má vyhraněné názory, kvůli kterým je potřeba často mírnit jeho spory s jinými, na druhou stranu ale pro vesnici dělá mnoho. Navíc chystá svatbu své dcery Ludmily, která bude pozitivní událostí pro všechny.
