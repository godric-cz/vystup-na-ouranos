# Petr Veselý

__Petr Veselý, provozní ředitel__

Starý provozní praktik, v současné době ředitel společnosti Prefona. Slyšel také nějaké povídání o nějakém zdravotním riziku z panelů, ale nevěří tomu. Není přece možné, aby obyčejný betonový panel vyráběný z odvalové drti po těžbě uhlí, které jsou tady v okolí desítky let velké haldy, byl nějak zdravotně závadný.

„Je to blábol a nehodlám se tím zaobírat!“

Výroba panelů z odvalové drti je zásadní pokrok, Petr Veselý tvrdě pracoval a díky němu je firma v skvělé kondici, pokud by výrobu zamítli, do půl roku se věci chopí někdo jiný a nápad ukradne. A tím jen skončí firma, on ztratí práci kterou budoval a stejně tak mnoho pracovníků, jichž většinu zná osobně, skončí na dlažbě. Práce v regionu není.

<!-- novy sloupec -->
__Ostatní postavy:__
- __Jarmila Hájková__ – majitelka Prefony, zajistila peníze na obnovení výroby a vyjednala vše nutné, tvoří s ní dobrý team který firmě může zajistit skvělé výsledky.
- __Karel Synek__ – zástupce státní zkušebny materiálů, který má poslední slovo v schválení panelů. Spolupracovali jste už za státního podniku Prefa, kdy jsi s ním vyjednával schvalování dřívějších technologií, tykáte si a trochu se znáte. Má velmi pozitivní vztah i k Jarce Hájkové, není jasné jestli čistě pracovní.
- __Kamila Janková__ – studentka, která do Prefony přišla jako vědecká síla v rámci své diplomové práce. Zdravotní závadnost panelů řeší víc, ale je dost možné že to jen hraje a nasadila ji konkurence, která chce postup ukrást nebo nějak sabotovat. Po skončení její praxe za ni zpracováváš hodnocení pro školu.
- __Robert Makoň__ – starosta Hradce, nejbližšího většího města.
