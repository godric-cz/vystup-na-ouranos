# Kamila Janková

__Kamila Janková, studentka__

Vědecká síla Kamila Janková. Pomáhala v rámci zpracovávání diplomové práce s vývojem nové technologie. Při tom odhalila, že jedna z používaných komponent (odvalová drť) obsahuje vyšší než povolené emisní množství radonu. Není to sice nějak drastické překročení norem, ale pokud by někdo dlouhé roky (až několik desetiletí) bydlel v domě z těchto panelů, hrozí mu jisté zdravotní problémy – nižší forma nemoci z ozáření.

Oznámila to majitelce Prefony, nicméně ta odmítla situaci řešit jako neopodstatněnou s tím, že překročení je minimální a že je potřeba počkat na vyjádření státní zkušebny. To oficiálně neexistuje, nicméně podařilo se ti tajně získat jeden ověřený výtisk, který jasně dokazuje, že limity i dle zkušebny jsou překročeny. Pokud by došlo k zveřejnění, výroba se musí ihned zastavit, jinak by zástupce zkušebny i firma porušovali zákon. Pokud ale k zveřejnění nedojde, může zkušebna legálně prodlužovat výjimku do nekonečna.

Věříš v to, že v aktuální uvolněnější atmosféře bude možné o problému mluvit. Jsi téměř rozhodnutá ho zveřejnit (máš číslo na novináře Svobodu, kterému stačí zavolat a vysvětlit situaci), nicméně existuje mnoho rizik (dokončíš školu? Určitě ztratíš tuto práci. …), kterých se bojíš a doufáš, že nakonec se s zúčastněnými dohodneš jinak, např. na výměně odvalové drti za jinou surovinu nebo i ukončení výroby panelů – zdraví a životy jsou přednější.

Pokud by se (cca 10-15min nebo dle úvahy) nedařilo s dohodou hnout, nakonec odejdeš k telefonu a Svobodovi zavoláš.

<!-- novy sloupec -->
__Ostatní postavy:__
- __Jarmila Hájková__ – ředitelka firmy, máš z ní především respekt, protože to může být tvá budoucí zaměstnavatelka. Rezolutně odmítá změny ve výrobě panelů, ale je potřeba ji k tomu přesvědčit.
- __Karel Synek__ – člen státní zkušebny materiálů, který schvaluje použití nových panelů. Nevíš, proč s potvrzením výsledků otálí. Prefona má nyní tzv. dočasnou výjimku, která prakticky umožňuje fungovat neomezeně dlouho bez těchto testů. Přes jednoho z pracovníků – spolužáka – jsi tajně získala materiály, podle kterých testy neprošly a po jejich zveřejnění by se musela výroba ukončit.
- __Robert Makoň__ – starosta nejbližšího města Hradce, poměrně významný místní politik s kontakty na hodně místech.
- __Petr Veselý__ – provozní ředitel, hodně zapálený do své práce a chodu firmy, všechny zaměstnance zná. Pro tvou práci předává škole hodnocení z jeho strany.
