# Ayahte Goothya

__Ayahte Goothya (54), indiánská aktivistka, mluvčí a zástupkyně původních obyvatel__

Tvůj lid zažil už mnoho změn a jen málokterá z nich byla vysloveně pozitivní. Sama příliš nevěříš na to, že by jakákoli další změna přinesla něco dobrého.

Na čem ti ale záleží naprosto nejvíce jsou životy tvého lidu. Je ti jasné, že pokud v zemi propukne revoluce, tak to, stejně jako mnohokrát předtím, nakonec odskáče tvůj lid. Proto podporuješ názor, že by se na nějakou dobu měla vláda předat do rukou armády, než pomine krize a vše se vrátí opět do starých kolejí.

Prezident __Bonovuelta__ je tvůj přítel, který tě sem pozval jako zástupkyni významné menšiny a také proto, že si vždy cenil tvých rad. Ostatní pozvané lidi vidíš poprvé v životě. Nejsi zrovna hvězdou večírků, takže se tu cítíš poněkud nesvá, ale diskutovanému tématu máš co říct.

Podporuješ řešení, které bude co nejméně násilné, ale především se snažíš vyhnout občanské válce, která by po úspěšné revoluci mohla nastat. Věříš že je lepší na nějakou dobu obětovat vlastní svobodu, pokud to ušetří tvůj lid a zemi před něčím horším.

<!-- novy sloupec -->
__Ostatní postavy:__
- __Diego Bonovuelta__ (47) – prezident
- __Alísia Vez__ (31) – prezidentova mluvčí
- __Rodrígo Hongrado__ (64) – velitel celní správy
- __Luís Carlita Avuelo__ (25) – poeta a intelektuál
