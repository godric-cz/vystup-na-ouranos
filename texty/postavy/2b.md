# Diego Bonovuelta

__Diego Bonovuelta (47), prezident__

Jsi člověk, který dlouhá léta pokojně pracoval na vlastním pozemku a tak nějak se stalo a byl jsi zvolen prezidentem. Vysoká politika tě sice baví, ale jsou okamžiky kdy si připadáš bezradný, protože musíš hledat kompromis mezi tím, co je dobré pro lidi a co pro stát samotný. Nejsi příznivcem velkého omezování svobody a snažíš se naslouchat také hlasu lidu.

Proto je pro tebe otázka předání moci do rukou armády těžko zodpověditelná. Máš strach, že tato moc bude nakonec zneužita. Zajímalo by tě, jaké jsou momentálně nálady ve společnosti ohledně revoluce a jak by lidé reagovali na prakticky okamžité omezení svých svobod, pokud by k němu na přechodnou dobu došlo.

Společnost, která se u tebe dnes sešla je spíše neformální setkání, ale když už tu jsou, mohli by ti pomoct s rozhodováním. Ještě že ten hlupák __Avuelo__ nepozná jak podstatné informace občas od rebelů přinese.

S __Alísií__ svůj vztah na odiv rozhodně nestavíš, ale máš ji rád a některé její nápady a řešení problémů se ti líbí. __Ayahte__ je žena, kterou velmi uznáváš pro její názory. Často s ní probíráš politiku, když si nevíš rady. Velitel __Hongrado__ je charakterní muž a tvůj velký pomocník. Pod jeho dohledem probíhá veškerý přeshraniční obchod s drogami, ze kterého pochází většina příjmů tvé země.

<!-- novy sloupec -->
__Ostatní postavy:__
- __Ayahte Goothya__ (54) – indiánská aktivistka, mluvčí a zástupkyně původních obyvatel
- __Alísia Vez__ (31) – prezidentova mluvčí
- __Rodrígo Hongrado__ (64) – velitel celní správy
- __Luís Carlita Avuelo__ (25) – poeta a intelektuál
