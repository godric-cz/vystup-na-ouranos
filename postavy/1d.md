# sedlák Matouš

__Jmenuješ se Matouš, jsi největším sedlákem v Květné a okolí, je ti 48 let. Se svou ženou Marií (není ve hře) máš jednu dceru, Ludmilu.__

__Dnešního večera se stalo:__ do vaší světnice vtrhl panský výběrčí daní (přišel o den dřív) a oznámil ti další zvýšení daní. Už i se stávajícími daněmi by bylo obtíž přes zimu vyjít, natož vyhovět jeho požadavkům. Pohádali jste se, vyhrožovali si, až nakonec on vynesl požadavek na to, aby strávil noc s tvou dcerou (__Ludmilou__). Pohrozil tím, že jinak odvede na vojnu jejího budoucího ženicha (Vítka), a ona se nikdy nevdá.

V té chvíli sis uvědomil, že vrchnost je nenapravitelná, a přivedla by Květnou a celé panství jen k nespravedlnosti a trápení. Odešel jsi beze slova na dvůr pro sekeru, vrátil se, a jednou ranou do hlavy výběrčího zabil. Hned na to jsi oblékl kabát a vyrazil pro ty dle tebe nejdůležitější z vesnice.

__Začátek scény:__ Výběrčí daní leží mrtev vedle v Ludmilině pokoji, do světnice vchází lidé z vesnice, které jsi svolal. Je potřeba jim říct co se stalo a vysvětlit, že nespravedlnost ze strany šlechty se nikdy nezmění a je nutné proti pánovi povstat.

_Povstání je pro tebe klíčové, jakékoli jiné řešení by bylo tragické jak pro tebe (vězení, šibenice) tak pro celou vesnici. Tvoje dcera Ludmila, až se vdá, by neměla žít v takové nespravedlnosti. Šlechta dlouho opakovaně jen zhoršuje svoje chování, ignoruje život lidí, není napravitelná._

<!-- novy sloupec -->
__Ostatní postavy:__
- __Ludmila__ (22) – tvoje dcera a jediné dítě. Je zasnoubená s Vítkem ze vsi (není ve hře). Máš ji rád a přeješ si pro ni to nejlepší, snažíš se ji učit správným a spravedlivým hodnotám. Jsi rád za její zásnuby a je pro tebe důležité, aby dědictví rodu pokračovalo ve správných rukou (Vítek je dobrý člověk).
- __Václav z Jimramova__ (45)
- __sedlačka Anežka__ (35)
- __rychtář Jeroným__ (40)

