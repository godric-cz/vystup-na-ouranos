# Alísia Vez

__Alísia Vez (31), prezidentova mluvčí a milenka__

Svůj život bereš jako příležitost stoupat po společenském žebříčku, vymanit se z chudoby, do které ses narodila. Věříš, že každý člověk má právo dostat to, co si vybojuje. Nepříčí se ti tedy ani si občas pomoct přes postel, ostatně jak jinak by ses stala mluvčí samotného prezidenta? Máš ho ráda, v tvých rukách představuje ale spíš hračku. Někdy využíváš jeho nerozhodnosti k tomu, aby sis prosadila svoje.

Veškeré své svobody sis musela těžce vybojovat a rozhodně si je nenecháš za žádnou cenu omezovat. Lidi by přece měli o sobě rozhodovat sami, ne aby jim život diktovaly společenské konvence. Politika jako taková tě nezajímá, spíš moc, která z ní plyne a peníze, co jsou s ní spojeny.

Básníka __Luíse__ znáš, už jsi s ním párkrát diskutovala nad sklenkou, jeho příběhy se dobře poslouchají, stejně jako jeho horování pro komunismus, ale sama s komunismem nesouhlasíš. (Proč se vzdávat toho, čeho člověk dosáhl vlastní snahou a dělit se o to s ostatními?)

<!-- novy sloupec -->
__Ostatní postavy:__
- __Ayahte Goothya__ (54) – indiánská aktivistka, mluvčí a zástupkyně původních obyvatel
- __Diego Bonovuelta__ (47) – prezident
- __Rodrígo Hongrado__ (64) – velitel celní správy
- __Luís Carlita Avuelo__ (25) – poeta a intelektuál
