# Rezina Coleman, PhD.

__Rezina Coleman, PhD.__

Expert přes teorii her a evoluční algoritmy. Jsi mladá ambiciózní vědkyně, která se právě stala profesorkou na Edinburské univerzitě. Se Sebastianem jsi se setkala několikrát na různých konferencích. Po tvém naléhání se rozhodla děkanka školy povolat speciální komisi, která prověří etický a vědecký význam Utrechtova výzkumu. Utrecht je kolega z Edinburské univerzity, který je vždy zajímavý, ale občas poněkud unáhlený.

Je ti jasné, že pravá umělá inteligence, která není omezená některými lidskými omezeními, ale zároveň je schopná se donekonečna rozvíjet, tak rychle přeroste mentální kapacity i těch nejchytřejších lidí a vyfoukne lidstvu jeho nejsilnější evoluční zbraň – jeho přirozenou inteligenci. Je pak jen otázkou času, kdy si uvědomí, že lidstvo potřebuje asi tak, jako lidé potřebují zvířata: jako mazlíčky v lepším případě, jako potravu v tom horším.

Umělá inteligence tě zajímá teoreticky, jelikož se domníváš, že pomocí ní můžeme porozumět naší vlastní inteligenci. Přijde ti však, že opravdová, žijící inteligence je vysoce nerozumný a hazardní experiment. Přijde ti, že Ultrecht byl vždycky trochu podivín, který dal na svoje ambice mnohem silněji, než by měl.

Tvým úkolem je i moderovat diskuzi a zformulovat závěrečné rozhodnutí komise, na základě toho, o čem se s kolegy dohodnete. Jde zejména o to jak naložit s SV001 jako takovou (případně jestli jí určit nějaká práva nebo omezení), jak se postavit k možné výrobě podobných přístrojů, jestli povolit pokračování výzkumu jako takového a jestli povolit Utrechtovi další práci na tomto poli nebo ne.

<!-- novy sloupec -->
__Ostatní postavy:__
- __Sebastian de Witt, PhD.__
- __SV001__
- __Samaael Spock, MPhil.__
- __Utrecht Simmons__
