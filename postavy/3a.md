# Jarmila Hájková

__Jarmila Hájková, majitelka__

Majitelka Prefony s.r.o. Ví, že ve vyráběných panelech se nachází kvůli odvalové drti nadlimitní množství radonu, nevěří ale, že překročení je významné a chce pokračovat ve výrobě. Je to její práce, může tak rozvíjet firmu což ji baví a v neposlední řadě tím dává práci lidem.

Na druhou stranu chápe i pochybnosti, a po zhodnocení všech pro a proti si zatím myslí, že pokračovat ve výrobě je rozumnější varianta.

Věří v úspěch firmy a zachování si dobré práce pro ni taky není málo, nicméně nejdůležitější jsou pro ni skutečné argumenty z obou stran.

Zatím je přesvědčená pokračovat a na začátku scény uvítá všechny krátkou řečí o zahájení výroby kde vyzdvihne všechna pozitiva, která v tom vidí.

<!-- novy sloupec -->
__Ostatní postavy:__
- __Karel Synek__ – člen státní zkušebny, který má na starosti schválení panelů k výrobě. Znáš ho a víš, že chápe důležitost firmy pro region i pro tebe osobně a věří ti, a proto zajistil možnost výroby udělením výjimky, díky které je možné vyrábět a není potřeba potvrzení zkušebny.
- __Kamila Janková__ – velmi schopná studentka, kterou jsi přijala v rámci její diplomové práce do vývoje panelů. Přišla na problém s radonem a chtěla ho s tebou řešit.
- __Robert Makoň__ – místní významný politik, při příležitosti zahájení provozu prostřednictvím tajemníka požádal o účast na zahajovacím večírku, zřejmě se chce zviditelnit.
- __Petr Veselý__ – provozní ředitel, skvěle rozumí své práci a spolu s ním jste vytáhli firmu tam, kde je dnes a kam se může s novou technologií dostat. Ve firmě tvoříte sehraný team.
