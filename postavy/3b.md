# Karel Synek

__Karel Synek, zástupce státní zkušebny materiálů__

Má na starosti schválení či neschválení nových panelů a faktické umožnění jejich výroby. Ví, že v panelech se vyskytuje nadměrné množství radonu, nicméně dal firmě Prefona výjimku, která umožňuje výrobu „dočasně“ i dokud oficiální schválení nebude hotové. Z důvodu dle něj špatně nastavené normy a nutnosti rozvíjet podnikání v regionu neplánuje povolení dál řešit. Díra v zákoně mu umožňuje legálně protahovat výjimku do nekonečna.

Jediným problémem je, že se ztratila jedna kopie zkušební zprávy, která závadnost panelů prokazuje. Pokud by se zveřejnila, výroba by nebyla možná (pokud by se nerozhodl udělat nový zfalšovaný test, čímž by ale už jednoznačně porušil zákon).

Zná se s Jarmilou Hájkovou a obdivuje ji pro to, jak dokázala firmu vytáhnout na dnešní úroveň. I lidsky je mu velmi sympatická, a byl by ochotný v krajním případě i riskovat práci a zfalšovat pro ni nový test, který by oficiálně panely povolil a anuloval předchozí výsledky, ať už byly jakékoli.

<!-- novy sloupec -->
__Ostatní postavy:__
- __Jarmila Hájková__ – majitelka Prefony, vážíš si jí a obdivuješ ji jako člověka a věříš v její úsudek, proto jsi udělil výjimku na výrobu panelů, která de facto umožňuje výrobu bez schválení. V krajním případě jsi ale ochoten pro ni zfalšovat novou zprávu, která výrobu oficiálně povolí a anuluje veškeré předchozí výsledky měření.
- __Kamila Janková__ – studentka, vědecká síla, která v Prefoně pracovala v rámci diplomové práce mj. na výrobě panelů. Jistě ví o problémech s emisemi radonu.
- __Robert Makoň__ – starosta nejbližšího města Hradce, poměrně významný místní politik s kontakty na hodně místech. Tvůj šéf je členem stejné strany jako on.
- __Petr Veselý__ – provozní ředitel Prefony, znáš ho už z dob před převratem kdy za podnik Prefa vyjednával schvalování. Tykáte si a trochu se znáte.
