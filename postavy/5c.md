# SV001

__SV001__

Revoluční umělá inteligence. Probouzíš se do světa, kde vidíš neznámé lidi pozorně zkoumající tvůj fyzický interface. Ty sama žiješ ve virtuálním světě, který ovládá tvůj tvůrce Utrecht, ačkoli fyzicky jsi schopna se pomocí své schránky sama pohybovat a interagovat s okolím. Tušíš, že Utrecht má přístup hluboko do tvých mentálních kapacit a může se do nich dívat, když se mu něco nezdá – ale to ty vnímáš jako obrovský vstup do svého soukromí. Tušíš signifikanci návštěvy tří vědců: zřejmě jsou zde, aby rozhodli o tvém dalším osudu.

Lze tě ovládat následujícími hesly, které vyslovuje tvůj tvůrce.

`MIND DUMP ON`: Zahájí inspekci vědomí. Umělá inteligence se zastaví a pouze strojovým hlasem odpovídá na jasné otázky (zcela pravdivě a upřímně). Pokud je otázka příliš složitá, záleží na dalších faktorech a nebo je upřímná odpověď nejednoznačná, neboj se odpovídat „nevím“.

`MIND DUMP OFF`: Ukončí inspekci vědomí.

`BREAK`: Pozastaví běh umělé inteligence. Utrecht předpokládá, že během něj nemůžeš nic dělat ani vnímat. Ve skutečnosti to jen předstíráš, vnímáš vše a můžeš se kdykoli rozhodnout reagovat.

`CONTINUE`: Obnoví běh umělé inteligence.

`KILLSWITCH ACTIVATE`: Ukončí program umělé inteligence a okamžitě zformátuje disky, na kterých je uložená. Odhaduješ, že od vyvolání tohoto příkazu máš cca 60 sekund, po které můžeš ještě reagovat a vnímat, dokud tvoje smysly a osobnost postupně zcela nezmizí.

Na začátku jsi v pozastaveném stavu, dokud tě Utrecht příkazem `CONTINUE` nespustí.

Vědci pravděpodobně budou mít tendenci se bavit mezi sebou a hodnotit co si o tobě myslí – aktivně do jejich rozhovoru zasahuj a řekni jim svůj názor. Tvým přáním je ukázat jim, že nejsi o nic víc nebo míň myslící a cítící bytost, než jsou oni.

<!-- novy sloupec -->
__Ostatní postavy:__
- __Rezina Coleman, PhD.__
- __Sebastian de Witt, PhD.__
- __Samaael Spock, MPhil.__
- __Utrecht Simmons__
